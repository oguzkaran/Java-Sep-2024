##### C ve Sistem Programcıları Derneği

##### Java ile Nesne Yönelimli Programlama

##### Çalışma Soruları

**1.** Klavyeden alınan ***int*** türden üç sayı arasındaki büyüklük-küçüklük ilişkisini küçükten büyüğe doğru `<` ve `=` sembolleriyle gösteren programı yazınız:

**Açıklama:**

-   Program içerisinde dizi kullanılmayacaktır. Zaten gerek de yoktur.

-   Bir sıralama algoritmasına ihtiyacınız yoktur.

-   Program üç tane int türden sayı isteyecektir ve aralarındaki ilişkiyi ekranda gösterecektir. İşte birkaç örnek

> Giriş: `10 20 30`
>  
> Yanıt: `10 < 20 < 30`
>
> Giriş: `30 10 20`
>
> Yanıt: `10 < 20 < 30`
>
> Giriş: `10 10 15`
>
> Yanıt: `10 = 10 < 15`
>
> Giriş: `40 50 50`
>
> Yanıt: `40 < 50 = 50`

**2.** Parametresi ile aldığı ***int*** türden 3 sayıdan ortancasına geri dönen ***mid*** isimli metodu **NumberUtil**  isimli sınıf içerisinde yazınız ve test ediniz.

**Açıklamalar:**

-   Metot sayıların aynı olması durumunda da ortanca değere geri dönecektir. Örneğin sayılar 10, 10, 20 ise ortanca değer 10 olacaktır.

-   Üç tane sayının ortancası sayıların toplamından sayıların en küçüğünün ve en büyüğünün toplamını çıkartmakla bulunabilir. Metot bu şekilde **yazılmayacaktır.** Yani metot içerisinde sayıların en büyüğünün ve en küçüğünün bulunmasına gerek yoktur.

**3.** Parametresi ile aldığı int türden bir sayının negatif mi, 0(sıfır) mı, pozitif mi olduğunu test eden **signum*** isimli metodu yazınız ve test ediniz. Metot pozitif için 1(bir), negatif için -1(eksi bir) ve sıfır için 0(sıfır) döndürecektir. 
**Açıklama:** Math sınıfının signum metodu **kullanılmayacaktır.**

**Çözümlerinizi eğitmene kontrol ettiriniz.**

**Tekrar yapıyor musunuz? ...**

**İyi Çalışmalar\...**
